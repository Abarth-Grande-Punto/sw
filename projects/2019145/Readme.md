# Προσωπικά στοιχεία
Όνομα: Γεώργιος Παπαδόπουλος  
ΑΜ: Π2019145  
Github profile: [Geoter711](https://github.com/Geoter711)


## Παραδοτέα και Τελική αναφορά

| Εβδομάδα | [Όλα τα παραδοτέα βρίσκονται στην ίδια σελίδα της τελικής αναφοράς](https://courses-ionio.github.io/help/deliverables/) με τα προσωπικά στοιχεία σας (Όνομα, ΑΜ, github profile) και μαζί με αυτόν εδώ τον πίνακα περιεχομένων | Σύνδεσμος στην [εβδομαδιαία παρουσίαση προόδου στις συζητήσεις](https://github.com/courses-ionio/help/discussions/categories/show-and-tell) | Αυτοαξιολόγηση σύμφωνα με τα κριτήρια της αντίστοιχης άσκησης |
| --- | --- | --- | --- |
| 1 | [Φορκ και δημιουργία σελίδας τελικής αναφοράς](https://courses-ionio.github.io/help/guide/), [προσθήκη πίνακα περιεχομένων](https://raw.githubusercontent.com/courses-ionio/sw/master/README.md), [συγγραφή της εισαγωγής](https://courses-ionio.github.io/help/intro/), αποστολή της εισαγωγής [για σχολιασμό στην συζήτηση](https://github.com/courses-ionio/help/discussions/categories/show-and-tell) και καταγραφή του συνδέσμου συζήτησης δίπλα --> | [Σύνδεσμος συζήτησης](https://github.com/courses-ionio/help/discussions/134)| 7-8 |
| 2 | [βιογραφικό](https://geoter711.github.io/online-cv/) και δημιουργία ομάδας | [Σύνδεσμος συζήτησης](https://github.com/courses-ionio/help/discussions/250)| 8-9 |
| 3 | Αίτημα ενσωμάτωσης στην ιστοσελίδα | | 7-8 |
| 4 | Άσκηση γραμμής εντολών | | 7 |
| 5 | Συμμετοχικό περιεχόμενο A1+A2 | | 6-7 |
| 6 | Άσκηση γραμμής εντολών | [Σύνδεσμος συζήτησης](https://github.com/courses-ionio/help/discussions/489) | |
| 7 | βιογραφικό | [Σύνδεσμος συζήτησης](https://github.com/courses-ionio/help/discussions/533) | |
| 8 | Αίτημα ενσωμάτωσης στην ιστοσελίδα | [Σύνδεσμος συζήτησης](https://github.com/courses-ionio/help/discussions/553) | |
| 9 | Άσκηση γραμμής εντολών | | |
| 10 | συμμετοχικό περιεχόμενο B1+B2 | | |
| 11 | Άσκηση γραμμής εντολών | | |
| 12 | Τελική αναφορά* | | |



# **Εισαγωγή** 


Ως σκοπό έχω να διευρύνω τις γνώσεις σχετικά με την λειτουργία των λογισμικών αλλά και τα εργαλεία με τα οποία υλοποιούνται. Καθώς χρησιμοποιώ μια πληθώρα διαφόρων λογισμικών από ψυχαγωγικούς λόγους έως και εργατικούς, κατανοώ πλήρως την σημασία τους με το ενδιαφέρον μου να είναι εκτεταμένο. Θεωρώ ότι η επέκταση των γνώσεων μου κατά το θέμα θα με βοηθήσει ιδιαιτέρα να κατανοήσω περαιτέρω την νοοτροπία της δημιουργία ενός “καλού” λογισμικού, που στην συνέχεια ένας χρήστης θα μπορεί να χρησιμοποιήσει αποτελεσματικά. Το εργαλείο Docker επίσης αποτελεί μια πλατφόρμα που έχω χρησιμοποιήσει και θα ήθελα να χρησιμοποιώ καλύτερα στο μέλλον, οπότε η σύνδεση της με το μάθημα θα με βοηθήσει άμεσα. Το ίδιο ισχύει και με την χρήση των διαφόρων εντολών git που μου έχουν φανεί εξαιρετικά χρήσιμες στο παρελθόν αλλά και θα συνεχίσουν να είναι στο μέλλον.

### Update: 

Εφόσον πλέον είμαστε μετά τα μισά του μαθήματος, θεωρώ ότι έχω δεί αρκετά έτσι ώστε να μπορώ να αναφερθώ. Για το κομματί των γνώσεων που είχα αναφερθεί αρκετά, θεώρω ότι έχω αποκτήσει ένα μεγάλο αριθμό. Πολλά από τα θέματα που αναφέρουν άτομα όπως ο Alan Kay και ο Bret Victor μου κίνησαν το ενδιαφέρον. Η γενική διάλεξη του Bret Victor απάνω στις τεχνολογίες λογισμικού, τι περιμέναμε να γίνει και τι τελικά έγινε είναι εξαιρετικά ωραίο θέμα, αλλά πιο πολύ έμφαση θέλω να δώσω σε τρία θέματα που είχε αναφέρει ο Alan Kay. Το πρώτο, έχει να κάνει με την αρχιτεκτονική των συστημάτων και τις λεγόμενες πυραμίδες και ουρανοξύστες. Ως πυραμίδα αναφερόμαστε σε συστήματα που δεν έχουν πραγματική δομή και αρχιτεκτονική. Είναι άτομα το οποία "πετάνε" περιέχομενο πάνω σε προηγούμενο περιεχόμενο, ανεξαρτήτως της ποιότητας του προήγουμενου κομματιού ή χωρίς να ακολουθείτε ένα συγκεκριμένο σύστημα. Δεν υπάρχει σωστή οργάνωση και δημιουργεί διάφορα προβλήματα. Αντίθετα, η αρχιτεκτονική του ουρανοξύστη (Empire State Building στο παράδειγμα του Alan Kay) κατέχει εξαιρετική οργάνωση και ομαδικότητα, με ένα πολύ καλοδουλεμένο σκεπτικό που επιτρέπει σε μία ομάδα ατόμων να έχουν καταπληκτικά αποτελέσματα σε μικρό χρονικό διάστημα. Το δεύτερο θέμα που μου φάνηκε ιδιαίτερα ενδιαφέρον έχει να κάνει με το μοντέλο των δέντρων και τον τρόπο που οι άνθρωποι αποφασίζουν τι θεωρείται “okay”. Σύμφωνα με το μοντέλο, με περίπου 2/3 των ατόμων να πιστεύουν κάτι, τότε μετά από αυτό το σημείο αρχίζει και “απλώνεται” με γρήγορους ρυθμός, μέχρι που φτάνει αυτό το κάτι να γίνει γενικά αποδεκτό. Φυσικά αυτό ισχύει και στις επιστήμες, που αποτελεί τον λόγο που μου άρεσε ιδιαίτερα σαν ιδέα, αφού συνδυάζει ανθρώπινη ψυχολογία με τον τομέα μας. Το τρίτο κομμάτι που μου τράβηξε το ενδιαφέρον, και κάτι που θεωρώ ιδιαίτερα καλή ιδεολογία, είναι το γεγονός ότι το να είσαι έξυπνος και το να έχεις γνώσεις είναι πολύ καλό (κυρίως οι γνώσεις, η εξυπνάδα μπορεί να οδηγήσει σε διάφορους προβληματισμούς) αλλά απαιτείται μία “οπτική στο μέλλον” για να πραγματοποιηθούν σπουδαία πράγματα. Ο κάθε έξυπνος άνθρωπος μπορεί να προγραμματίσει, και το κάθε άτομο με γνώσεις μπορεί αν πραγματοποιήσει καινοτομίες, αλλά όλα αυτά βασίζονται στις συνεισφορές αυτών των ατόμων που κάνανε τόσο σημαντικές αλλαγές έτσι ώστε αυτή η γνώση να είναι εύκολα προσβάσιμη. Από αυτό το μάθημα δεν θα ήθελα να φύγω μόνο με γνώσεις, αλλά με μεγαλύτερη βεβαιότητα και σιγουριά προς αυτό που θέλω να κάνω.

### Update: 

Μέχρι στίγμης, θεωρώ ότι έχω κινηθεί σε καλό δρόμο όσο αφορά τις προσδοκίες μου για το μάθημα. Παρόλο που που δεν έχει τύχει να χρησιμοποιήσω το Docker στα πλαίσια του μαθήματος, πλέον κατανοώ πολύ καλύτερα το git (χρησιμοποιώ bitbucket αντί για github συνήθως αλλά το git είναι στον πυρήνα και τον δύο) και θεωρώ ότι έχω καταλάβει καλύτερα τα στοιχειώδης μέρη. Στην περίοδο των γιορτών, αφού πλέον έχω μια πιο ολοκληρωμένη άποψη για το μάθημα, σκοπέυω να προσθέσω στο κατάλογο της αυτοξιολόγησης σχετικά με τα παραδοτέα μου.


# Παραδοτέο 2

Για το δεύτερο παραδοτέο, χρειάστηκε η δημιουργία online CV καθώς και η δημιουργία pdf αρχείου για να το συνοδεύει. Αποφάσισα να χρησιμοποιήσω Github Pages, καθώς φαινόταν να είναι πιο άμεσος τρόπος σε σχέση με το Netlify, ενώ το Netlify το είχα ήδη χρησιμοποιήσει στα πλαίσια του HCI και ήθελα να δοκιμάσω κάτι διαφορετικό. Έκανα διάφορες αλλαγές στα πλαίσια του CV, όπως αλλάζοντας κομμάτια των χρωμάτων (δημιουργώντας custom color skin) και του border styling, άλλαξα το favicon του μαθήματος σε ένα εικονίδιο που είχα δημιουργήσει στα πλαίσια διαφορετικού μαθήματος, ενώ άλλαξα το ίδιο το περιεχόμενο για να ταιριάζει καλύτερα σε αυτά που ήθελα να αναφερθώ. Φυσικά, σκοπεύω στο μέλλον να αλλάξω και άλλα κομμάτια του CSS και HTML, της ιστοσελιδας.

Link για το CV: [https://geoter711.github.io/online-cv/](https://geoter711.github.io/online-cv/)

Repository ιστοσελίδας CV: [CV repo](https://github.com/Geoter711/online-cv)

Link asciinema recording για την δημιουργία ιστοσελίδας CV: [Asciinema Rec](https://asciinema.org/a/472150)


# Παραδοτέο 3

Στο τρίτο παραδοτέο, χρειάστηκε να γίνει η επιλογή ενός στοιχείου προς πρόσθεση ή αλλαγή στο repository (https://github.com/ioniodi/sitegr) του site (https://epic-hamilton-da9ac8.netlify.app/). Μέχρι στιγμής δεν έχει ολοκληρωθεί λόγω διαφόρων προβλημάτων.

Αρχικά ανέβασα ένα issue (https://github.com/ioniodi/sitegr/issues/238) το οποίο απορρίφθηκε καθώς οι αλλαγές που ήθελα να κάνω θεωρήθηκαν κατάλληλες για το δεύτερο παραδοτέο. Στην συνέχεια, ανέβασα το επόμενο issue (https://github.com/ioniodi/sitegr/issues/255) το οποίο έγινε δεκτό, αλλά ύστερα συνειδητοποίησα ότι δεν είναι εφικτό. Συγκεκριμένα, για την ολοκλήρωση του issue, ήταν αναγκαία η ολοκλήρωση άλλου issue πρώτα (https://github.com/ioniodi/sitegr/issues/257) το οποίο ακόμα δεν έχει γίνει δεκτό, άρα εγώ δεν μπορώ να προχωρήσω στις αλλαγές που ήθελα να πραγματοποιήσω. Έπειτα, ανέβασα άλλο ένα issue (https://github.com/ioniodi/sitegr/issues/300), το οποίο έπειτα έκανα pull request (https://github.com/ioniodi/all_collections/pull/9)

### Update

Οι αλλαγές έχουν πραγματοποιηθεί και αποδεκτεί στο κεντρικό αποθετήριο!


# Παραδοτέο 4

Για το τέταρτο παραδοτέο, χρείαστηκε να δημιουργηθεί ένα linux σύστημα το οποίο να μην έχει στην βάση του το systemd. Λόγω των δικού μου ενδιαφέροντος αλλά και επείδη ένιωθα ότι θα ταίριαζε καλύτερα στις ανάγκες μου, προσπάθησα να δημιουργήσω ένα funtoo σύστημα, εφόσον αρχικά είχα δοκιμάσει και τις αλλάγες επιλογές που είχατε δώσει. Αρχικά η εγκατάσταση του πήγε καλά, με την δημιουργία των partitions και των dependencies να είναι καλά. Στο στάδιο του stage3, ανακάλυψα ότι ο επεξεργαστής του προσωπικού υπολογιστή μου (Intel 11400f) δεν υποστηρίζεται πλήρως καθώς έχει πιο καινούργια αρχιτεκτονική, την οποία το funtoo δεν υποστηρίζει αυτή την στιγμή. Και πάλι συνέχισα καθώς είχα την ελπίδα ότι και πάλιο θα λειτουργήσει, μέχρι το σημείο δημιουργίας chroot, στο οποίο δεν μπορούσα να συνεχίσω λόγω του προβλήματος από πάνω. Μετά από αυτό, αποφάσισα να δοκιμάσω την ίδια διαδικασία στο λάπτοπ μου καθώς υποστήριζε την αρχιτεκτονική του επεξεργαστή μου. Πάλι όλα κανονικά, μέχρι το download του stage3 το οποίο ήταν corrupted παρόλο που δοκίμασα να το κατεβάσω αρκετές φορές. Σκοπεύω να ξαναδοκιμάσω την διαδικασία μέσα στην επόμενη βδομάδα και θα ενημερώσω την πρόοδό μου.

### Update:

Ακόμα δεν έχω καταφέρει να ολοκλήρωσω αυτό το παραδοτέο καθώς τα προβλήματα επικρατούν. Θα συνεχίσω τις προσπάθειές μου μέχρι κοντά το τέλος του παραδοτέου 6, και αν δεν έχω καταφέρει σημαντική προόδο μάλλον θα κινηθώ προς BSD σύστημα. Επιπλέον, θα αναρτήσω μερικές φωτογραφίες δείχνωντας τα προβλήματα από την προηγούμενη φορά.
![image1](https://user-images.githubusercontent.com/58696033/159189957-2a6c0348-b199-4d97-aa10-9e7346abe4c6.jpg)


![image2](https://user-images.githubusercontent.com/58696033/159189969-2c594758-d175-479f-a501-bfdbd7c188f4.jpg)


### Update: 

Τελικά άρχισα να χρησιμοποιώ το FreeBSD, αλλά δεν μου άρεσε ιδιαίτερα (επίσης είχα θέματα όσο το περνούσα σε usb stick). Λόγο προτάσεων από μερικούς συμφοιτητές μου, δοκίμασα το Void Linux, που αποτελεί και αυτό λειτουργικό χωρίς systemd. Μέχρι στιγμής δεν έχω πρόβλημα με την χρήση του. Το είχα εγκαταστήσει σε virtual machine λόγω των προβλημάτων με το usb stick που ανέφερα προηγουμένως (πλέον έχω φτιάξει το πρόβλημα οπότε σκοπεύω να περάσω το σύστημα εκεί)


![neofetch](https://user-images.githubusercontent.com/58696033/160296460-36185148-5628-4f75-8133-a2ece5f94e76.png)



# Παραδοτέο 5


Αποτελεί το πρώτο συμμετοχικό περιεχόμενο, στο οποίο επέλεξα να ασχοληθώ σχετικά με λογισμικά τα οποία έχουν να κάνουν για τον σχεδιασμό παιχνιδιών ή/και διαφόρων project. Το issue με τις επιλογές βρίσκεται εδώ (https://github.com/Git-s-PopTeamEpic/site/issues/8). Λόγω προβλημάτων με το demo του netlify (https://geoter711.netlify.app/) και επειδή θέλω να είμαι σίγουρος πως οι αλλαγές είναι σωστές, καθώς και να τις δείξω στους αντίστοιχους συναδέλφους μου για reviews, ακόμα δεν έχω ολοκληρώσει το παραδοτέο. Ωστόσο, σκοπέυω να το ολοκληρώσω όσο πιο γρήγορα γίνεται.

Update: Το pull request έχει γίνει, με το demo να δουλεύει όπως πρέπει. <br>
[Link Pull Request](https://github.com/Git-s-PopTeamEpic/site/pull/14)



# Παραδοτέο 6

Εφόσον πλέον έχω ένα λειτουργικό σύστημα το οποίο να λειτουργεί σωστά, μπορώ να προχωρήσω στην άσκηση εντολών. Αρχισά σκεφτόμουν να κάνω το "create an agent for news" αλλά λόγω προβλημάτων που προέκυψαν στην αρχή, τελικά ξεκίνησα με το "send notifications to your desktop-mobile". Η εγκατάσταση του ntfy ήταν εύκολη, αλλά χρειαζόταν περαίτερω και την εγκατάσταση του python3-dbus, αντί του python-dbus, οπότε υπήρχε μία αρχική σύγχηση προς αυτό. Μέχρι στιγμής, έχω κάνει ένα μεγάλο κομμάτι για το τι χρειάζεται για να μπορέσει να λειτουργήσει σωστά το ntfy. Συγκεκριμένα για το pushover, χρειάστηκε πρώτα να δημιουργήσω λογαριασμό στο pushover, και μετα να περάσω τιμές για το user token και API token με σε συγκεκριμένη μορφή. Αυτή η πληροφορία ήταν αρκετά δυσεύρετη, οπότε κατάφερα να την βρώ εφόσον είχα ρωτήσει έναν συμφοιτητή μου σχετικά με αυτό. Σε αυτό το στάδιο, έχω τελειώσει με αυτό το κομμάτι και σκοπεύω να συνεχίσω με τα περαιτέρω setup των εντολών και των συσκευών που θα χρησιμοποιήσω για να ολοκληρώσω το παραδοτέο, ειδικά καθώς θεωρώ ότι είμαι κοντά στην ολοκλήρωσή της.

### Update:

Για την άσκηση εντολών, επειδή έστελνα notifications σε ένα virtual android environment που ήταν σε Windows, για να μπορέσω να καταγράψω τα αποτελέσματα, είχα το systemd-less σύστημα μου (Void Linux) σε virtual environment (και είναι το ίδιο με αυτό που είχα κάνει set-up για το παραδοτέο 4). Δημιούργησα ένα μικρό script όπου με pipelining στέλνει ένα μήνυμα στο linux desktop και στο android environment μέσω simplepush, και στην συνέχεια μέσω pushover στέλνει ένα completion message όταν ολοκληρωθεί το αντίστοιχο git clone (επέλεξα να κάνω clone ένα μικρό αποθετήριο για την επίδειξη καθώς δεν ήθελα να ήταν μέγαλο το μέγεθος από το gif.) Για τυπικούς λόγους δίνω και το link στο [asciinema](https://asciinema.org/a/dGxyzLFA53paJrgsnN2wPTL5T), αλλά δεν προσφέρει ιδιαίτερες πληροφορίες.
<br> 
![gif](https://user-images.githubusercontent.com/58696033/161446972-247341f6-d9c7-4555-9a68-c06ba81fbc4d.gif)

# Παραδοτέο 7 

Το παραδοτέο 7 απαιτεί την δημιουργία PDF αρχείου του βιογραφικού μας και στην συνέχεια, την ύπαρξη Continuous Integration του PDF προς το ίδιο. Με την χρήση του Pandoc και του LaTeX είχα μερικά προβλήματα, στα οποία αφιερώθηκε η πλειοψηφία των ωρών. Έχω καταφέρει να δημιουργήσω το PDF μου, ωστόσο έχω πρόβλημα με το ίδιο το CI με τις περισσότερες επιλογές να δημιουργούν τα δικά τους αντίστοιχα προβλήματα. Σκέφτομαι και να αλλάξω και τον τρόπο που κάνω host το βιογραφικό, από Github Pages σε Netlify, αλλά θα χρειαστώ να εξετάσω μερικά γεγονότα πρώτα πριν λάβω απόφαση. Εφόσον ολοκληρώσω το CI, θα έχω ολοκληρώσει και το παραδοτέο.

# Παραδοτέο 8 

Για το όγδοο παραδοτέο, αποφάσισα αρχικά να κοιτάξω παλαίοτερα issue που δεν είχαν ολοκληρωθεί. Ιδιαίτερο ενδιαφέρον μου τράβηξε το εξής ανολοκλήρωτο [issue](https://github.com/ioniodi/sitegr/issues/189), που αναφερόταν σε bug σχετικά με διαφορετικά viewports. Καθώς το mobile responsiveness αποτελεί ένα κομμάτι στο οποίο θα ήθελα να βελτιωθώ, θεώρησα ότι με το να συνεχίσω αυτό το issue, θα μπορούσα να μάθω περισσότερα για αυτό. Το issue μου είναι το [εξής](https://github.com/ioniodi/sitegr/issues/389), με τις απαραίτητες πληροφορίες να βρίσκονται εκεί. Υπάρχει demo προς την υλοποίηση, αλλά αυτήν την στιγμή περιμένω green light έτσι ώστε να μπορώ να προχωρήσω στο επόμενο στάδιο.



# Αξιολόγηση Παραδοτέων 

## Παραδοτέο 1 

Θεωρώ ότι η αρχική μου εισαγωγή καλύπτει αυτά που εγώ προσωπικά επιθυμούσα, ωστόσο ήταν αρκετά "βασική". Πλέον, την έχω ανανεώσω με διάφορα στοιχεία που έμαθα από αυτό το μάθημα, που είναι και ο λόγος που το βαθμολογώ σε τέτοιο βαθμό

## Παραδοτέο 2

Εκανά καλή δουλειά σε αυτό το παραδοτέο. Το CV μου μου αρέσει οπτικά, και άλλαξα το αρχικό template για να ταιριάζει περισσότερο με τις δικές μου ανάγκες, και άπο άποψη εμφάνισης και άπο άποψη περιεχομένου.

## Παραδοτέο 3

Αρχικά υπήρχαν μερικά προβλήματα αλλά εν τέλει οι αλλαγές περάστηκαν και θεωρώ ότι είναι μία καλή προσθήκη προς το site. Δεν είναι κάτι ιδιαίτερα περίπλοκο αλλά σε αυτό το παραδότεο έπρεπε να κινηθούμε σε πιο ήρεμους ρυθμούς, που είναι και ο λόγος που βάζω αυτόν τον βαθμό καθώς προσωπικά είμαι ικανοποιημένος και πάω σωστά με τις οδηγίες.

## Παραδοτέο 4

Όπως έχω αναφέρει και στο ίδιο το παραδοτέο, υπήρχαν πολλά προβλήματα από άποψη και hardware αλλά και τα ίδια τα λειτουργικά συστήματα. Ευτυχώς όμως με την χρήση του Void Linux βρήκα μία systemd-less επιλογή που μου αρέσει και μπορώ να χρησιμοποιήσω καλά. Θεωρώ ότι ειδικά στα πλαίσια του παραδοτέου έκανα πολύ καλή δουλειά με τον εκτεταμένο χρόνο που αφιέρωσα, ωστόσο θα αφαίρεσω πόντους καθώς μέχρι τώρα εξακολουθεί το σύστημά μου να βρίσκεται σε virtual χώρο.

## Παραδοτέο 5

Υπήρχε ένας τεράστιος αριθμός προβλημάτων για πολλούς λόγους σχετικά με αυτό το παραδοτέο (και ακόμα υπάρχει). Ταυτόχρονα άπο άποψη περιεχομένουν θεώρω ότι και οι δύο επιλογές είναι εξαιρετικά ενδιαφέρον, αλλά θα μπόρουσε η μία να ήταν καλύτερη.
